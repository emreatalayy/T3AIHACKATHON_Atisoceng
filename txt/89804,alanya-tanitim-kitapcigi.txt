Kültürel Miras Kırılgandır
Dünyadaki kültürel miras büyük bir yap-boz gibidir. Her eser, her cisim bu resmin yeri 
doldurulamaz bir parçasıdır. Her biri bize, kökenlerimiz, gelişmemiz ve bugünkü yaşamlarımız 
hakkında bilgi verir, diğer kültürleri anlamamıza ve takdir etmemize yardım eder. Her 
keşif, her yeni tercüme bu yap-boza bir parça daha eklemekte ve resmi daha anlaşılır hale 
getirmektedir. Gelecek nesillerin de aynı olanaklara sahip olabilmesi için her bir parçanın 
korunmasını sağlamak zorundayız.
Bugün birçok insan kültürel mirasın deprem ve sel gibi ani doğal felaketlerden, kirlenme 
gibi yavaş ilerleyen süreçlerden ve insanlığın diğer faaliyetlerinden kaynaklanan risklere 
maruz kaldığının bilincinde değildir. Eski çömleklerden ya da mozaiklerden hatıra amacıyla 
küçük parçalar alınması gibi en masum görülen hareketler bile, binlerce kişi tarafından 
tekrarlandığında yıkıcı bir özellik göstermektedir. Tekstil, taş ya da metal bir nesneye 
dokunulması onun üzerinde yağ izi ya da terden kaynaklanan asit bırakmaktadır. Bir tarihi 
yapıya tırmanılması onun aşınmasına ve dağılmasına neden olmaktadır. Yazı yazılması ya da 
isim kazınması giderilmesi imkansız zararlara neden olmaktadır. Dar ve kalabalık ortamlarda 
büyük poşetlerle ya da sırt çantaları ile dolaşılması bir parçayı devirebilir ya da duvardaki 
bir resmi çizerek tahrip olmasına neden olabilir. Farkında olmadan kültürel mirasın yok 
edilmesine katkıda bulunduğumuz sayısız yol vardır.
2020 yılında biz ziyaretçilerin sayısı Dünya çapında 1.6 milyara ulaşacaktır. Haydi kültürel 
mirasımızı korumak ve çeşitlilik ve zenginliğinden yararlanmak için bir araya gelelim.
Kültür Varlıklarını Koruma ve Restorasyon Uluslararası Merkezi (ICCROM)SEYİR TERASI
Alanya’yı bütünüyle, kuş bakışı olarak görmek isterseniz Seyir Terası’na mutlaka çıkmanızı tavsiye 
ederiz. Kent merkezine yaklaşık 4 km mesafede, Toroslar’ın eteklerinde yer alan terasta muhteşem 
bir Alanya manzarasıyla karşılaşacaksınız. Şehirde gezip gördüğünüz tüm mekanları burada topluca 
izlemeniz mümkün. Sıcak yaz akşamlarında serinlemek için en uygun yerlerin başında gelen Seyir 
Terası’nda, piknik yapmaya elverişli alanlar da bulunuyor.
DİM ÇAYI
Alanya merkeze yaklaşık 15 km mesafede bulunan Dim Çayı, soğuk suları ve doğal güzelliği ile 
sıcak yaz günlerinde ziyaretçi akınına uğramaktadır. Çevresi muhteşem bir doğa ile bezenmiş 
Dim Çayı’nda yüzmek, dinlenmek ve balık tutmak için her türlü imkan mevcut. Dimçayı’nda ayrıca 
macera ve adrenalin tutkunlarının katıldığı rafting sporu da yapılabiliyor.
SAPADERE KANYONU
Alanya’nın Sapadere Köyü’nde, aynı adla anılan çayın çıkış noktasında yer alan kanyon yaklaşık 
400 m yüksekliğiyle görkemli bir doğa harikasıdır. İçerisinde bir de şelale bulunan kanyonda 
çelik ve ahşap yürüyüş platformları ile ziyaretçilerin rahat yürümelerine olanak sağlanmıştır. 
Bu özellikleriyle Sapadere Kanyonu macera ve doğa severlere çevreyle iç içe yaşamanın keyfini 
sunuyor. 
İncekum
Alanya’nın yaklaşık 20 km batısında çamlık bir arazide, ince, altın sarısı kumlarıyla dikkat çeken 
güzel bir plajdır. Etrafta kamp yapmaya uygun alanların da bulunduğu İncekum Plajı yüzmeyi yeni 
öğrenecekler için oldukça uygun, yeterince sığ bir Plaj.
Ulaş Plajı
Alanya’nın batısında, ilçe merkezine yaklaşık 6 km uzaklıktadır. Koyun arka kısmında sahil yolunu 
takip edip gelenler için dinlenme ve piknik amaçlı bir park bulunuyor. Parkın bulunduğu alandan 
kayalık yamaçtaki merdivenlerle inilerek koya ulaşılıyor. Çevresi oldukça güzel düzenlenmiş plaja 
özel araçla gidilebildiği gibi şehir merkezinden düzenli toplu taşıma servisleri de mevcut.
Keykubat Plajı
Antalya’nın en dikkat çekici plajlarından biridir. Yarımadanın doğusunda yaklaşık 3 km 
uzunluğundaki plaj geniş kumsalının yanında ardı sıra dizileni Toros yamaçları, çevresindeki doğal 
güzellikleri ve nitelikli tesisleriyle dinlenme ve eğlenme için her tür imkanı sunan cazip bir turizm 
merkezidir.
Damlataş Plajı
Alanya’yı ziyaret ettiğinizde mutlaka görmeniz gereken Damlataş Mağarası’nın önünde uzanan 
kıyıda Damlataş Plajı yer alıyor. Bu plajın önemi, mağaranın yakınında bulunmasından ve adını 
Kleopatra’dan alan küçük koydan kaynaklanıyor: Efsaneye göre Mısır’ın güçlü kraliçesi Kleopatra, 
gemileriyle Akdeniz’de gerçekleştirdiği bir seferde buraya da uğramış. Çok beğendiği koyda bir 
süre dinlenen kraliçe, burada denize girip bol bol güneşlenmiş... Şimdilerde ise i kraliçenin o dillere 
destan güzelliğinde Alanya’nın kızgın güneşinin ve altın sarısı kumsallarının da etkisi olduğuna 
inanılıyor. Bu nedenle Kleopatra Plajı Alanya’da denize girmek için en çok tercih edilen noktalardan 
biri durumunda. Gün batımında yansıttığı manzara oldukça büyüleyici olan plajın çevresinde, yüzme 
alanı dışında, deniz bisikleti ve jet ski gibi su sporları da yapılabiliyor.
Fuğla Plajı
Tekne turlarında yemek yeme ve yüzme için sık sık mola verilen Fuğla Plajı, Alanya kent 
merkezinden yaklaşık 20 km batıda, genişçe bir koyda yer alıyor. Kumsalın hemen arkasında 
konforlu oteller, etrafta ise zengin Türk mutfağının balık ve kebap çeşitlerinin sunulduğu otantik 
kır lokantaları sıralanıyor.
Portakal Plajı
Alanya ilçe merkezinin doğusundaki plaj, arka kısmında Toroslar’ın heybetli yamaçlarına bakıyor. 
İlçe’nin diğer kıyıları gibi tertemiz suları ve muhteşem doğası ile mavi bayrak sahibi plajda, su 
sporlarının yanında rüzgar sörfü yapabilmek de mümkün.
 PLAJLAR
Kilometrelerce uzanan ince kumlu tertemiz sahilleri ve muhteşem güneşi ile 
Alanya size eşsiz bir tatil yaşatacak. Deniz suyu temizliği ve hizmet standardındaki 
kalitelerinden dolayı pek çok Alanya plajı mavi bayrağa sahip. Yer yer turkuaz rengine 
bürünen masmavi sularında çıplak gözle dipteki balıkları dahi görebilmek mümkün. 
Bazıları arkeolojik kalıntılarla iç içe geçmiş olan doğal Alanya plajları deniz güneş ve 
kum keyfini yaşamanın en doğru adresi...
Alanya’da profesyonel ya 
da amatör tüm sporcuların 
yapabileceği yüzme, dalış, 
tenis, masa tenisi, futbol, plaj 
futbolu, hentbol, voleybol, 
plaj voleybolu, basketbol, 
treking, avcılık, rafting, deniz 
paraşütü, yamaç paraşütü, 
jet ski, deniz bisikleti ve su 
kayağı için her türlü imkan ve 
ortam bulunmaktadır. Ayrıca 
her yıl düzenlenen uluslararası 
nitelikteki triatlon yarışmaları 
ve plaj voleybolu turnuvaları 
katılımcı ve izleyicilerin keyifli 
vakit geçirmelerini sağlayan 
aktiviteler olarak dikkat 
çekiyor. 
Alanya turizminde jip safariler 
önemli bir yer tutuyor. Yörenin 
eşsiz güzellikteki yaylalarına 
özel turlar aracılığı ile ya da 
turistlerin kendi imkanları ile 
yapabildikleri jip safarilerde tüm gün doğa ile iç içe unutulmaz bir yolculuk yapılıyor.
Ayrıca adrenalin tutkunlarının tercih ettiği rafting konusunda Alanya’da Uçan Su Şelalesi ve 
Köprülü Kanyon ile Alara Çayı dikkat çekmektedir. Buralarda sal ve bot gibi farklı hızlara sahip 
araçlarla heyecan dolu anlar yaşanıyor.
TEKNE TURLARI
Alanya Limanı’ndan her gün belirli saatlerde kalenin 
etrafındaki deniz mağaralarına ve Manavgat’a 
gidebileceğiniz özel tekne turları düzenlenmektedir. 
Geceleyin ay ışığında da yapılabilen bu turlarda ister 
balık avlayabilir isterseniz dilediğinizce denizin tadını 
çıkarabilirsiniz. Belli yerlerde demir atılan bu turlarda 
kendinizi suyun derinliklerine bırakıp Akdeniz’in 
büyülü dünyasında deniz canlılarıyla aynı ortamı 
paylaşabilirsiniz. Rehber eşliğinde düzenlenen ve dalış 
takımlarının sağlandığı turlar çeşitli animasyonları da 
içeriyor. 
 EĞLENCE
Alanya’da eğlence konusunda ilk akla gelebilecek 
işletmeler, konaklama tesisleri dışında bulunan 
müzik, dans, yarışma gibi etkinliklerin sunulduğu 
çeşitli mekanlardır. Buralarda tatil tercihini 
Alanya’dan yana kullanan turistlere, keyifli 
vakit geçirmeleri için pek çok farklı alternatifler 
sunulmaktadır. Özellikle genç nüfusun yoğun ilgi 
gösterdiği eğlence merkezlerinde müzik ve eğlenceyi 
doyasıya yaşayan turistlerin tatil anılarında Alanya 
geceleri özel bir yere sahiptir.
Çocukların ve çocuklu ailelerin eğlenmesi için 
ideal olan su parkları yönünden de Alanya zengin 
bir turizm merkezidir. Türkiye’nin en büyük su 
parklarından biri Alanya Okurcalar Beldesi’nde 
bulunmaktadır. Konaklı Beldesi’nde de bir diğer su 
parkı mevcuttur. Ayrıca Alanya merkezinde ve Oba 
Beldesi’nde bowling işletmeleri Türkler Beldesi’nde 
KONAKLAMA
Turistler üzerinde yapılan çeşitli araştırmalar Alanya otellerinin dünyadaki en iyi oteller 
arasında yer aldığını gösteriyor. Özellikle yaz sezonunda yer bulmakta güçlük çekebilirsiniz; 
dolayısıyla önceden rezervasyon yaptırmakta yarar var. Her tür ihtiyaç düşünülerek 
tasarlanan 5 yıldızlı lüks otellerin yanı sıra, daha mütevazı bütçelere uygun konaklama 
tesislerinde de ziyaretçilerin rahatı ve huzuru ön planda tutuluyor.
İKLİM
Alanya’da yazları sıcak ve kurak, kışları ılık ve yağışlı geçen tipik bir Akdeniz iklimi hakimdir. 
Meteorolojik ölçümlere göre hava sıcaklığı ortalaması 20 C° iken, deniz sıcaklığı ortalaması 
22,1 °C derece civarındadır. Yarımada ile Toros Dağları arasındaki boğazda oluşan hava akımı 
ve öğleden sonra denizden karaya doğru esen meltem rüzgârı, yaz sıcaklığını düzenleyen 
olumlu bir etkendir. Deniz suyu sıcaklığının yüksek olması ve güneşlenme süresinin uzun 
olması nedeniyle kışın dahi güneşli günlerde denize girip güneşlenebilmek mümkündür.
ULAŞIM
Kara, hava ve deniz yolu ile ulaşmanın mümkün olduğu Alanya İlçe merkezi Gazipaşa 
Uluslararası Havalimanı’na yaklaşık 45 km, Antalya Uluslararası Havalimanı’na uzaklığı 
yaklaşık 125 km’dir. Kent merkezinden çevredeki turizm beldelerine dolmuş seferleri 
bulunmaktadır. Şehir içi ulaşım ise taksi ve halk otobüsleri ile gerçekleştirilmektedir.
Kıbrıs’la karşılıklı deniz otobüsü seferlerinin düzenlendiği Alanya’ya İsrail ve çeşitli ülkelerden 
de kruvaziyer gemilerle seferler yapılmaktadır. Ayrıca Alanya Yat Limanı, özel yatlarıyla 
Akdeniz turu yapan tatilcilerin her türlü ihtiyaçlarını karşılayabilecek donanıma sahiptir.Aylara Göre Ortalama Hava Sıcaklığı
YEME - İÇME
Alanya, yöresel yemekleri ve damak tadı açısından oldukça zengin bir mutfağa sahiptir. 
Birbirinden lezzetli yemekleri ve Akdeniz’in taze balıkları ile hazırlanan sofralarını Alanya’nın 
her bölgesinde hizmet veren değişik restoranlarda bulabilirsiniz. Yöresel lezzetler arasında 
odun ateşinde pişirilen HüIükİü Çorba (Düğün Çorbası), Yarpuzlu Akdarı Çorbası, Döğme Aşı, 
İlibada Sarması, Şepit, Laba, Bumbar, Göleviz, Taze Ültibü Yemeği, Taze Bakla Yemeği, Mantar, 
Turunç Reçeli, Kırtakı ve Öksüz Helvası sayılabilir. Bunların dışında Alanya restoranlarında 
dünya mutfağından da çeşitli ürünler ziyaretçilere sunuluyor. 
 ALANYA TURKCE KAPAK 4srt    

ALANYA KALESİ
Alanya, tarihi İpek Yolu 
üzerinde bir kent olduğu 
için çevresinde birçok 
kervansaray ve bunları 
korumak için kaleler inşa 
edilmiştir. UNESCO Dünya 
Kültür Mirası adayı olan 
Alanya Kalesi’nin içinde 
birbirinden görkemli anıt 
yapılar vardır. Surlar, 
surların üzerindeki kuleler, 
burçlar ve yüzlerce 
sarnıçla birlikte; Tersane, 
Kızılkule, Selçuklu Sarayı 
ve geleneksel Alanya 
evleri ziyaretçileri 
manevi bir atmosferde 
tarihi bir yolculuğa 
çıkarmaktadır. Kale’de 
restore edilerek kullanılan 
koruma altındaki eski 
Alanya evleri görülmeye 
değerdir. Bu evlerin bir 
kısmında eski tezgahlarda 
dokumacılık yapılmakta 
ve bahçelerindeki otantik 
ortamlarda yemek servisi 
verilmektedir. 
 GEÇMİŞTEN GÜNÜMÜZE ALANYA
Türkiye’nin Akdeniz kıyılarında yer alan Alanya’nın ilk iskânı ile ilgili kesin bir bilgi 
bulunmuyor. Bununla birlikte kent merkezine 12 km uzaklıktaki Kadıini Mağarası’nda yapılan 
araştırmalar, bölge tarihinin Eskitaş (Paleolitik) Dönemi’ne kadar uzandığını göstermiştir. 
Bilinen en eski adı Korakesium’dur. M.Ö. 4. yüzyılda Perslerin egemenliği altında bulunan 
Alanya’nın bu dönemde Mısır’a bal ve şarap gibi ürünler gönderdiği biliniyor. M.Ö. 197 yılında 
güçlü sur duvarları sayesinde Kral III. Antiochos’a karşı başarıyla kendini savunmuş olan 
kent M.Ö. 137’de Korsan Diodotos Tryphon tarafından üs olarak kullanılmış ve zamanla Kilikya 
korsanlığının merkezi durumuna gelmiştir. Buradaki korsanlık faaliyetlerine Romalı Komutan 
Pompeius M.Ö. 67 de gerçekleştirdiği deniz savaşı ile son vermiş. Bu savaştan sonra Roma 
İmparatorluğuna bağlanan bölge toprakları, General Antonius tarafından Mısır Kraliçesi 
Kleopatra’ya hediye edilmiştir.
Antik Dönem’de bazen Kilikya bazen de Pamfilya bölgesine dahil olan kent M.S. 7. ve 8. 
yüzyıllarda savaşlar nedeniyle iyice küçülmüş ve ekonomik yönden de bir gerileme dönemi 
yaşamıştır.
Alanya, tarihteki en parlak dönemini ise Selçuklular zamanında yaşamıştır. 1221 yılında 
Selçuklu Sultanı Alaaddin Keykubat kenti kışlık merkez haline getirerek yeniden imar etmiş 
ve Alanya, Selçuklu donanmasının bir üssü haline gelmiştir. Bu dönemde surlaryenilenmiş, 
Kızılkule ve Tersane inşa edilmiştir. Fatih Sultan Mehmet zamanında, 1471 yılında Osmanlı 
Devleti sınırları içerisine dahil olan Alanya, 13. yüzyıldan 18. yüzyıla kadar Mısır, Suriye ve 
Kıbrıs ile deniz ticareti yapan önemli bir liman kenti olarak dikkat çeker.
1935 yılında kente bir ziyaret gerçekleştiren Atatürk, buraya “Alanya” adını vermiştir. 
Günümüzde ise Alanya, bu zengin tarihsel ve kültürel mirası topraklarında barındırmasının 
yanında doğal güzellikleri; denizi, güneşi, kumu ve modern tesisleriyle Akdeniz’in en çok tercih 
edilen turizm destinasyonlarından biri durumundadır.  TARİHİ VE KÜLTÜREL DEĞERLER
MÜZELER
Atatürk Evi Müzesi: Türkiye Cumhuriyeti’nin kurucusu Mustafa Kemal Atatürk’ün 18 Şubat 
1935’te Alanya’ya yaptığı ziyaret sırasında bir süre kaldığı bu bina, sahibi Tevfik Azakoğlu 
tarafından Kültür Bakanlığı’na bağışlanarak 1 987 yılında müze haline getirilmiştir. 19. yüzyıl 
Türk mimarisinin özelliklerini yansıtan bahçe içindeki üç katlı binanın giriş katında Atatürk’ün 
kişisel eşyaları, fotoğraflar, Atatürk’ün Alanyalılara gönderdiği telgraf ve diğer tarihi belgeler 
sergilenmektedir. Üst katın odaları ise geleneksel bir Alanya evinin etnografik eşyalarıyla 
donatılmıştır.
Arkeoloji Müzesi: Alanya Arkeoloji Müzesi’nde Arkaik, Klasik, 
Roma ve Bizans dönemlerine ait bronz, mermer, pişmiş 
toprak, cam ve mozaik buluntularla sikke koleksiyonları ile 
Selçuklu ve Osmanlı dönemlerine ait Türk-İslam eserleri teşhir 
edilmektedir.
Müze’de Alanya çevresinde bulunup sergilenen en eski tarihli 
eser olarak, M.Ö. 625 yılına ait Fenike dilinde bir taş yazıt 
dikkat çeker. Müze’deki en ünlü eser mitolojik kahramanlardan 
Herakles’i betimlemektedir. Bronz döküm tekniği ile yapılmış 
bu Herakles Heykeli M.S. 2. yüzyıla tarihlendirilmektedir.
Müze’nin Etnografya bölümünde ise Alanya çevresinden 
derlenen ve bölgenin folklorik özelliklerini yansıtan yörük 
kilimleri, ala çuvallar, heybeler, giysiler, işleme örnekleri, 
silahlar, günlük kullanım kapları, takılar, el yazmaları ve yazı 
takımları gibi objeler ile eski bir Alanya evine ait günlük oda 
bulunuyor. Bahçesinde Roma, Bizans ve İslami dönemlere ait 
taş eserler bulunan müze Pazartesi dışında haftanın her günü 
açık.
Kızılkule Etnografya Müzesi: 1226 yılında Selçuklu Sultanı 
Alaaddin Keykubat tarafından Sinop Kalesi’ni yapan Halepli 
yapı ustası Ebu Ali Reha el Kettani’ye yaptırılmıştır. İnşaat 
sırasında belli bir yükseklikten sonra üst kısmı pişmiş 
kırmızı tuğlalarla yapılmış ve bu nedenle yapıya “Kızılkule” 
adı verilmiştir. Sekizgen planlı ve her bir duvarı 12.5 metre 
genişliğinde olan kulenin yüksekliği 33 metre, çapı 29 
metredir. İçinde zemin dahil beş kat vardır. Üst kısmına yüksek 
aralıklı ve 85 basamaklı taş bir merdivenle çıkılan kulenin 
tepeden aldığı güneş ışığı birinci kata kadar ulaşır. Ortasında 
bir sarnıç bulunan Kule, denizden gelecek saldırılara karşı 
limanı ve tersaneyi korumak amacıyla yapılmış ve yüzyıllar 
boyunca bu amaçla kullanılmıştır.
Kızılkule aynı zamanda Etnografya Müzesi olarak 
kullanılmaktadır. Beş katlı kulenin giriş ve birinci katı müze 
olarak düzenlenmiştir. Tarihi yapıda zaman zaman resim 
sergisi, klasik müzik konseri gibi kültür ve sanat etkinlikleri de 
gerçekleştirilmektedir. Kulenin en üst katından kentin doğu yakasının büyüleyici manzarası ile 
tarihi yarımadanın yerleşim dokusu seyredilebilmektedir.Alanya, ideal bir tatil için düşlenen her şeyi bulabileceğiniz bir turizm merkezidir. Özgün doğal ve 
kültürel dokusu, masmavi Akdeniz’in kıyısında dizilmiş birbirinden cazip ve konforlu lüks otelleri ve 
dünyanın en iyi mutfaklarından biri olarak kabul edilen Türk mutfağının zengin örnekleri ile Alanya, 
sizlere sayısız alternatif sunuyor: Kleopatra’nın denize girip güneşlendiği koyda yüzmek, mavi 
turlarda denize açılan mağaraların gizemini keşfetmek ve bağrında binyılların birikimini barındıran 
Akdeniz uygarlık mirasını tanımak bunlardan sadece bazıları... 
• Kraliçe Kleopatra’nın 
Alanya koylarında denize 
girip güneşlendiğine 
inanıldığını,
• Alanya’nın 
Anadolu Selçuklu 
İmparatorluğu’nun kışlık 
başkenti olduğunu,
• Adını Selçuklu Sultanı 
Alaaddin Keykubat’tan 
aldığını,
• Akdeniz havzasında 
en iyi koruna gelmiş 
ve Anadolu’da ayakta 
kalabilmiş tek tershanenin 
Alanya’da bulunduğunu,
• Alanya Kalesi surlarının 
yaklaşık 6 km 
uzunluğunda olduğunu 
ve bu surlar üzerinde 140 
burcun, içerisinde de 400 
sarnıcın olduğunu...  BİLİYOR MUYDUNUZ?
Arkeoloji MüzesiANTİK KENTLER
Alanya’nın doğu-batı ekseninde birçok 
antik kent kalıntısı mevcut. Bazıları kıyıda, 
bazıları da sarp yamaçlarda kurulmuş bu 
kentlere ait kalıntılar, bölgede yaşamış 
Antik Çağ insanının hayat tarzını ve estetik 
zevkini yansıtıyor.
Ayasofya (Kolybrassus): Alanya 
kent merkezinin yaklaşık 30 kilometre 
kuzeybatısında bulunan ve Roma 
Dönemi’nde yoğun olarak yerleşilmiş bir 
kenttir. Kalıntılar arasından ele geçen pek 
çok yazıt, kentin geçirdiği tarihsel sürece 
ilişkin önemli bilgiler vermekle birlikte, 
yerleşim yerinin ayrıntılı geçmişi henüz 
net olarak ortaya konulmamıştır. Gizemini 
halen koruyan antik kentte, cephesi anıtsal 
görünümlü bir kaya mezarı özellikle dikkat 
çeker.
Hamaxia: Alanya’ya 12 kilometre 
uzaklıktaki Hamaxia Antik Kenti’nin, Roma 
Dönemi öncesinde yerleşime açıldığı 
sanılmaktadır. Buradaki önemli kalıntılar 
arasında havuzlu bir antik çeşme ve dini 
yapılar kompleksi dikkat çekmektedir. 
M.S. 2. yüzyılda Alanya’ya bağlı küçük 
bir yerleşim olan antik kent, günümüzde 
yöre halkı tarafından “Sinek Kalesi” adıyla 
adlandırılıyor.
Syedra: Tarihi M.Ö. 7. yüzyıla kadar uzanan 
Syedra Antik Kenti Alanya’nın 20 kilometre 
doğusunda yer alır. 13. yüzyıla kadar 
varlığını sürdürmüş ve çevresi surlarla 
çevrili antik kente giriş, halen ayakta olan 
görkemli bir anıtsal kapı ile sağlanmaktadır. 
Antik Çağ’dan günümüze ulaşan kalıntılar 
arasında agora, evler, tiyatro, su sarnıçları, 
tapınak, akropol ve nekropol sayılabilir. 
Syedra’nın Antik Çağ’daki önemli spor 
merkezlerinden biri olduğu sportif oyun ve 
yarışmalarla ilgili bilgiler içeren çok sayıda yazıt kalıntısından anlaşılmaktadır. 
Laertes: Antik Çağ’da Dağlık Kilikya olarak 
bilinen bölgede ve Alanya’nın yaklaşık 25 km 
doğusunda yer alır. Mevcut kalıntıları daha 
çok Roma Dönemi’ne aittir. Bunlar arasında 
İmparatorlar caddesi, gözetleme kuleleri, odeon 
veya tiyatro, agora, agorada sohbet etmek için 
kullanılmış yarım daire biçimli oturma birimi, 
hamam, çeşitli tapınaklar ve nekropol sayılabilir. 
Kent Roma İmparatorluğu’nun refahına 
paralel olarak en parlak devrini 1-3. yüzyıllarda 
yaşamıştır.
Aytap (İotape): Adını Kommagene Kralı 
Antiochos’un karısı lotape’den almış olan kent, 
Alanya’nın yaklaşık 30 km doğusundadır. Denize 
doğru uzanan bir tepe üzerinde kentin akropolü 
yer alır. Tepeye çıkılması oldukça zor olmakla 
birlikte sonunda izleyeceğiniz muhteşem manzara 
tüm yorgunluğunuzu unutturacak güzelliktedir. 
Burayı görmeye geldiğinizde, kentin Akdeniz 
kıyısındaki konumu sayesinde, gizemli, arkeolojik 
bir tur gerçekleştirmenin yanında, antik limana ait 
kalıntıların bulunduğu koyda denize girme keyfini 
de yaşayabilirsiniz. İÇKALE
Akdeniz’e uzanan yarımadanın 
zirvesinde ve tarihi kalenin 
içinde yer alan İçkale’de 
Alaaddin Keykubat’a ait 
görkemli bir sarayın varlığı 
belirlenmiştir. Bu saray 
kalıntısının hemen karşısında 
küçük bir kilise bulunuyor. 
Yonca planlı bu kilise 6. 
yüzyıla tarihleniyor. Halen 
ayakta duran kilisenin varlığı, Selçuklu Dönemi’nde 
hakim olan ve farklı inançları kucaklayan hoşgörü 
ortamının günümüze değin sürdüğünü akla getiriyor. 
Arka kısmına düşen ve “Seyirlik” adı verilen terastan 
hem Toroslar hem de Alanya kıyılarının büyüleyici 
manzarası seyredilebiliyor. İçkale’yi gezerken 
resim sergileri gibi çeşitli sanatsal faaliyetlere de 
rastlayabilirsiniz.
İçkale’nin kendine has bir de hikayesi var: Bu hikayeye 
göre buradaki uçurumun üzerinde bulunan bir sarnıç, 
“Adam Atacağı” olarak anılırmış. 15 m derinliğindeki 
bu sarnıcın mahkumların tutulduğu zindan olduğu 
söyleniyor. Efsaneye göre, ölüm cezasına çarptırılanların 
uçurumdan denize üç tane taş atmasına izin verilirmiş. 
Taşlardan biri yamaca takılmadan denize ulaşırsa 
mahkumun cezası affedilir, aksi halde suçlu bir çuvala 
konularak uçurumdan aşağıya atılırmış. Mahkumlara 
böyle bir şans verilmiş olmasına karşın, buradaki yer 
çekimi ve hava akımı nedeniyle uçurumdan atılan 
taşların denize ulaşması çok zordur. Dolayısıyla 
kurtulmuş olma ihtimalleri düşük gözüküyor. AKŞEBE SULTAN MESCİDİ
Kale içinde, Süleymaniye Camisi’nin 100 metre kadar ilerisinde, Alaaddin Keykubat’ın Alanya 
Kalesi’ndeki ilk kumandanı Akşebe Sultan tarafından 1230 yılında yaptırılmıştır. Dışı kesme taş, 
içi ve kubbesi tuğla örülü yapı, kare planlı iki odadan oluşuyor. Odalardan biri mescit, diğeri 
Akşebe Sultan’ın mezarının bulunduğu türbedir. Türbede, üç mezar daha vardır. Kalıntılardan 
mescidin apsisinin çinili olduğu anlaşılmaktadır. Kitabesinde “Allah yerin ve göklerin gaiblerini 
bilir. Allah’ın mescitlerini ancak O’na ve Ahiret Günti’ne inananlar imar ederler. 1230 yılında, yüce 
sultan Alaaddin’in günlerinde, (bu mescidi) Allah’ın rahmetine muhtaç zayıf kulu Akşebe yaptırdı” 
yazmaktadır. Mescidin birkaç metre uzağında moloz taştan kaide üzerinde tuğla gövdeli silindirik 
minaresi bulunur. Şerefe kısmında sonlanan minare bu yapısıyla ilginç bir görüntüye sahiptir.
TERSHANE
Alaaddin Keykubat döneminde Kızılkule yakınında 
1227’de inşa ettirilmiştir. Yer seçimi açısından 
gün ışığından yararlanma süresi dikkate alınarak 
planlanmış, beş gözlü ve kemerli bir üst yapı ile 
düzenlenmiştir. Giriş kapısında Alaaddin Keykubat’ın 
armasını taşıyan, rozetlerle süslü bir yazıt yer alır.
Yapı, Selçukluların Akdeniz’deki ilk tersanesi olması 
yönüyle önem taşır. Karadeniz kıyısındaki Sinop 
Tershanesi’ni inşa ettiren Alaaddin Keykubat’a, 
Alanya Tershanesi’nin yapımından sonra “iki denizin 
sultanı” unvanı verilmiştir. Bir yanında mescit 
öteki yanında muhafız odası bulunan tersanenin 
gözlerinden birinde de zaman içinde körelmiş bir 
kuyu vardır. Tershane’ye denizden teknelerle ya 
da Kızılkule’nin yanındaki surlardan yürüyerek 
ulaşılabiliyor.
TOPHANE
Tershane’nin bitişiğine, denizden 10m yüksekl iğinde 
bir kaya üzerine, 1227 yılında, tershaneyi korumak 
amacıyla yapılmıştır. Kesme taştan üç katlı ve 
dikdörtgen planlı yapıda bir dönem savaş gemileri 
için top döküldüğü kabul edilir.
ALARA KALESİ
Alanya-Antalya karayolunun 30. kilometresinden sağa ayrılan yolu takip ederek ulaşılabiliyor. 
Alara Çayı kıyısında sonlanan bu yoldan sonra kaleye çıkabilmek için dik bir yokuş ve merdivenleri 
tırmanmak zorundasınız. Kale bu noktaya, Alaaddin Keykubat zamanında Antalya-Alanya arasındaki 
yolun emniyetini sağlamak ve dönemin aktif ticaret yollarını kontrol altında tutmak amacıyla 
yaptırılmıştır. Zorlu bir tırmanışın ardından varacağınız tarihi surlar üzerinde, büyüleyici bir doğa 
manzarası sizleri bekliyor olacak.
ALARA HAN
Alanya’nın 35 km kuzeybatısında ve denizden 9 km 
içeride bulunan yapı 1231 yılında, ticaret kervanlarının 
seyahatini kolaylaştırmak amacıyla inşa edilmiştir. 
Diğer hanlarda hep ortada yer alan avlunun burada 
dış duvarın kenarında yer alması Alara Han’ın farklı 
ve önemli bir özelliği olarak kabul edilir. Han, genel 
özellikleriyle de Türk mimarisinin görülmeye değer, 
güzel bir örneği olarak dikkat çeker. 
DARPHANE
Alanya Yarımadası’nın uç kısmındaki sarp 
kayalıklardan oluşan Cilvarda Burnu üzerinde yer alan 
yapı grubudur. Yörede “Darphane” adıyla anılıyor 
olmalarına rağmen bu yapılarda para basılmamıştır. 11. 
yüzyıldan kalma bu taş yapılardan biri, kubbesi halen 
ayakta duran küçük bir kilisedir. Kayaların üzerinde bir 
de sarnıç bulunur. İçkale’den ve denizden teknelerle 
burnu dönerken görülebilen Darphane oldukça 
etkileyici bir görüntüye sahiptir.HIDRELLEZ KİLİSESİ 
Alanya’ya yaklaşık 10 km mesafede Hacı Mehmetli 
Köyü sınırları içindeki Hıdır İlyas mevkisindedir. 
19. yüzyıl başlarında inşa edildiği düşünülen 
kilisenin muhteşem doğal çevresi ve Akdeniz’i 
görüyor olması buraya ayrı bir güzellik katıyor. 
Günümüzde de ibadet amacıyla kullanılmakta 
olan dikdörtgen planlı kilisenin küçük bir de 
apsisi var. Taş duvarlı yapının içerisinde ahşap 
süslemeli bir ara kat bulunuyor. Kitabesinden 
anlaşıldığı kadarıyla 1873 yılında onarım 
görmüştür. Bu kitabe bugün Alanya Müzesi’nde 
sergileniyor. Yanında bir de su kaynağı bulunan 
Hıdrellez Kilisesi’nin diğer bir adı “Agios Georgios 
KiIisesi”dir.
ANDIZLI CAMİ 
Tophane Mahallesi’ndeki camiye Kızılkule’nin 
yanından, aşağı kapı yoluyla gidilir. Adını hemen 
yanındaki andız ağacından alan cami 1277 
yılında Emir Bedrüddin tarafından yaptırılmıştır. 
Dolayısıyla “Emir Bedrüddin Camisi” adıyla da 
anılır. Yapı, Selçuklu Dönemi’nin özgün mimari 
özelliklerini taşır. Kesme taştan inşa edilmiş 
caminin yüksek olmayan bir minaresi vardır. 
Minberi, Selçuklu ahşap oymacılık sanatının en 
güzel örneklerinden birini yansıtır. 
ŞARAPSA HANI 
Alanya’nın 13 kilometre batısında şehirlerarası 
karayolu üzerindedir. 13. yüzyılda Selçuklu 
Sultanı Gıyaseddin Keyhüsrev tarafından tarihi 
İpek Yolu üzerinde kervansaray olarak hizmet 
vermesi için yaptırılmış ve tarih boyunca burada 
birçok ticaret kervanı ve yolcu konaklamış. 
Günümüzde turistlerin en temel uğrak 
yerlerinden biri olan tarihi mekana tamamen 
otantik bir atmosfer hakim. Öyle ki; yapıyı dolaşırken Ortaçağ’ın kervan ve kafilelerini haia 
buradaymışlar gibi gözünüzde canlandırabilirsiniz.
KARGI HAN
Kargı Çayı’nın kuzeyine düşen hanın Selçuklu ve 
Osmanlı dönemlerinde Akdeniz ile İç Anadolu’yu 
birbirine bağlayan yol üzerindeki Kesikbel 
mevkisinde, kervansaray olarak kullanıldığı 
sanılıyor. Yapım yılı hakkında kesin bilgi 
bulunmayan hanın eni 46, uzunluğu 50 metreyi 
buluyor. Bir orta avlu ve bu avlu etrafında, 
tavanlarında birer havalandırma deliği bulunan 
odalar yer alıyor. Yüzyılların tanığı olarak 
günümüze ulaşmış olan Kargı Han, Alanya’daki 
görülmeye değer önemli tarihi mekanlardan 
biridir.
 DOĞAL GÜZELLİKLER
YAYLALAR
Alanya’da soğuk suların tertemiz hava ve 
yemyeşil doğa ile bir arada bulunduğu 
yaylalar yaz sıcağında serinlemenin en 
uygun adreslerindendir. Dere Köyü sınırları 
içindeki Pınarbaşı, Gedevet ve Deretürbelinas 
yaylalarının yanı sıra Türktaş ve Mahmutseydi 
de ilçenin başlıca yaylaları arasında sayılabilir. KARA MAĞARALARI
Alanya’da doğal değere sahip kara mağaraları da 
mevcuttur. Bunlar arasında Damlataş, Kadıini ve 
Dim mağaraları özellikle dikkat çekmektedir. 
Damlataş Mağarası: Mağaranın en önemli özelliği 
yaklaşık 15.000 senede oluştuğu düşünülen dikit ve 
sarkıtlara sahip olmasıdır. Sarkıtlardan damlayan 
su nedeniyle mağaraya “Damlataş” adı verilmiştir. 
İçerisindeki havanın romatizmal hastalıklara ve 
alerjik olmayan astım hastalarına iyi geldiği tespit 
edilmiş olan Damlataş Mağarası, Antalya’daki diğer 
mağaralar içinde özel bir yere sahiptir.
Dim Mağarası: ilçe merkezinin 12 km doğusunda 
bulunan Cebel i Reis Dağı’nın Alanya yamacındadır. 
Yaklaşık 1 milyon yaşında olduğu sanılan ve iki 
bölümden oluşan mağara, Damlataş Mağarası’ndan 
daha büyüktür. Batıya bakan büyük bir ağzı olan 
Dim Mağarası içinde dikit ve sarkıtların yanı sıra dip 
kısmında bir de göl bulunuyor.
Kadıini Mağarası: İlçe merkezinin 15 km kuzeydoğu 
istikametinde, Çatak mevkisinde bulunan Kadıini 
Mağarası (Çatak Mağarası), Damlataş Mağarası’ndan 
3 kat daha büyük ve yine dikit ve sarkıtlar içeren 
bir mağaradır. SÜLEYMANİYE CAMİSİ
İlk olarak Selçuklu Sultanı Alaaddin Keykubat zamanında, 
1231 yılında İçkale’nin hemen dışında yaptırılan cami daha 
sonraları yıkılmış ve 16. yüzyılda Osmanlı Sultanı Kanuni Sultan 
Süleyman tarafından yeniden inşa ettirilmiştir. “Alaaddin 
Cami” ve “Kale Cami” adlarıyla da anılır. Tek minareye sahip 
olan cami moloz taştan, kare planlı olarak inşa edilmiş ve 
sekizgen kasnak üzerine oturan bir kubbe ile örtülmüştür. 
Yapıda Osmanlı Dönemi ahşap oyma işçiliğinin güzel örnekleri 
ile karşılaşılmaktadır. 
BEDESTEN
Süleymaniye Camisi’nin yakınındaki Bedesten’in 14. ya da 15. 
yüzyılda Karamanoğulları Beyliği döneminde çarşı veya han 
olarak yapıldığı sanılıyor. Dikdörtgen planlı olarak kesme 
taştan inşa edilmiş yapının 26 odası ve dikdörtgen bir avlusu 
var. Günümüzde otel, restoran ve kafeterya işlevi gören 
Bedesten’in bahçe kısmında, merdivenle inilen büyük bir sarnıç 
yer alıyor. Bahçe bölümü kale surlarına, Akdeniz’e ve Toros 
Dağları’na bakan iki yönlü göz alıcı bir manzaraya sahiptir.
EHMEDEK
Alanya Kalesi’nin kuzeyinde çevreye egemen bir alan 
üzerinde yer alan karmaşık yapı grubu “Ehmedek” 
olarak anılmaktadır. Bu ismin, yapının Selçuklu 
Dönemi’ndeki ustasının lakabından ya da kalenin 
müstahkem bir mevki olmasından kaynaklanmış 
olabileceği düşünülmektedir. Her biri üçer kuleli iki 
ayrı savunma bölümünden oluşan Ehmedek (Orta 
Kale) kara saldırılarına karşı stratejik bir noktada 
ve sultanın sarayını koruyacak bir konumda inşa 
edilmiştir. Kale duvarlarında Selçuklu ve Osmanlı 
dönemlerinden kalma gemi resimleri görülmektedir. 
Kuzey ve doğu cephelerinde surların önünü ikinci bir koruma duvarı çevreler. Yapı kompleksi 
içerisinde üç büyük sarnıç ile küçük bir hamam ve farklı boyutlarda mekanlar yer almaktadır.  
İçkale Esas Kapı
Arkeoloji Müzesi BahçesiKızılkuleTershane ve Tophane
İçkale İçinde Kilise 
Kızılkule Üst Kat 
Tershane İçi
DENİZ MAĞARALARI
Alanya Yarımadasının güneyinde ve 
batısında yer alan ve tekne turuyla 
ulaşılabildikleri için bu adı alan 
mağaralar doğal güzellikleri, jeolojik 
yapıları ve efsanevi olaylarıyla 
cazip birer turizm merkezi 
durumundadırlar. 
Korsanlar Mağarası: Liman’dan 
yarımadanın güneyine yol alırken 
karşılağacağınız ilk mağara 
Korsanlar Mağarası’dır. Oldukça 
geniş bir ağza sahip olması, deniz 
motorlarıyla da girişe imkan 
sağlıyor. Su altında görünen 
rengarenk taşların yansıttığı ilginç 
görüntülere sahip mağarada 
söylentiye göre eskiden kaleye kadar 
uzanan gizli bir geçit bulunurmuş.
Aşıklar Mağarası: Mağaraların 
çoğunda olduğu gibi Aşıklar 
Mağarası için de çeşitli söylentiler 
mevcut. Bunlardan birine göre, çift 
girişli ve 75 m uzunluğundaki bu 
mağarada, bir zamanlar korsanlar, 
esir kızları ve ganimetleri saklarmış.
Fosforlu Mağara: Dipten yansıyan 
fosforlu görüntü dolayısıyla bu 
adla anılır. Küçük bir kayıkla içine 
girilebilen bu mağara, jeolojik 
değeri olan ilginç doğal güzelliklere 
sahiptir. Geceleri içi çok aydınlık 
olan mağaranın fosfor parıltıları 
gündüzleri de fark edilebilmektedir.
